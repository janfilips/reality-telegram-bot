Dobrý deň pán Varga,

Potreboval by som pomôcť s konkrétnym IT zadaním a narazil som pri hľadaní na Vašu spoločnosť. Nižšie Vám spíšem opis toho čo  konkrétne potrebujem a v prílohe posielam taktiež aj video ako presne to má vyzerať.

potrebujem spraviť jedno špecifické zadanie: potrebujem aby sa mi v telegram skupinách zobrazovali inzeráty na predaj/ prenájom nehnuteľností priamo z realitných portálov nasledovne:

Telegram skupina 1.: BA prenájom - tu sa zobrazia inzeráty nehnuteľností z okresov Bratislava, ktoré sú iba na prenájom a iba od súkromných osôb (nie realitných kancelárií)

Telegram skupina 2.: BA predaj - tu sa zobrazia inzeráty nehnuteľností z okresov Bratislava, ktoré sú iba na predaj a iba od súkromných osôb (nie realitných kancelárií)

Telegram skupina 3.: MA, PK, SC prenájom - tu sa zobrazia inzeráty nehnuteľností z okresov Malacky, Pezinok, Senec, ktoré sú iba na prenájom a iba od súkromných osôb (nie realitných kancelárií)

a tak ďalej.. dokopy bude skupín 6. Logika je však takáto. Každá skupina musí obsahovať iba jeden konkrétny typ inzerátov. Program bude trackovať viaceré realitné portály ako nehnuteľnosti.sk, bazos.sk, reality.sk a pod. Konkrétne portály spíšem. Do telegram skupiny sa zlievajú inzeráty zo všetkých portálov.

Trošku som si o tom študoval a telegram by mal fungovať cez telegram bota a inzeráty by sa tam mali dať pridať pomocou python programovania alebo cez AI platformy ako make, n8n a pod. Konkrétny postup však nechám na Vás.

Je niečo takéto pre Vás reálne spraviť? Myslím, že to nie je náročné zadanie, moje biedne IT schopnosti to však prevyšuje.

Samozrejme potrebujem to čím skôr, ak by sme to vedeli stihnúť ešte pred Vianocami bolo by to úplne super.

Samozrejme, v prípade potreby si k tomu môžeme dať aj online call kde Vám to zhrniem bližšie.

Ďakujem a prajem pekný zvyšok dňa

S pozdravom

Adrián Szabó

konateľ
